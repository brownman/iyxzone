破阵子
四十年来家国
三千里地山河
凤阁龙楼连霄汉
玉树琼枝作烟萝
几曾识干戈
一旦归为臣虏
沉腰潘鬓消磨
最是仓皇辞庙日
教坊犹奏离别歌
垂泪对宫娥
虞美人
春花秋月何时了
往事知多少
小楼昨夜又东风
故国不堪回首月明中
雕栏玉砌应犹在
只是朱颜改
问君能有几多愁
恰似一江春水向东流
乌夜啼
相见欢
林花谢了春红
太匆匆
胭脂泪相留醉
几时重
自是人生长恨水长东
无言独上西楼
月如钩
寂寞梧桐深院锁清秋
剪不断
理还乱
是离愁
别是一般滋味在心头
浪淘沙
帘外雨潺潺
春意阑珊
罗衾不耐五更寒
梦里不知身是客
一晌贪欢
独自莫凭栏
无限江山
别时容易见时难
流水落花春去也
天上人间
菩萨蛮
花明月黯笼轻雾
今霄好向郎边去
衩袜步香阶
手提金缕鞋
画堂南畔见
一向偎人颤
奴为出来难
教君恣意怜
浣溪沙
红日已高三丈透
金炉次第添香兽
红锦地衣随步皱
佳人舞点金钗溜
酒恶时拈花蕊嗅
别殿遥闻箫鼓奏
玉楼春
晚妆初了明肌雪
春殿嫔娥鱼贯列
凤箫吹断水云闲
重按霓裳歌遍彻
临风谁更飘香屑
醉拍阑干情味切
归时休放烛花红
待踏马蹄清夜月
更漏子
金雀钗
红粉面
花里暂时相见
知我意
感君怜
此情须问天
香作穗
蜡成泪
还似两人心意
珊枕腻
锦衾寒
觉来更漏残
蓬莱院闭天台女
画堂昼寝人无语
抛枕翠云光
绣衣闻异香
潜来珠锁动
惊觉银屏梦
脸慢笑盈盈
相看无限情
铜簧韵脆锵寒竹
新声慢奏移纤玉
眼色暗相钩
秋波横欲流
雨云深绣户
来便谐衷素
宴罢又成空
魂迷春梦中
喜迁莺
晓月坠宿云微
无语枕边倚
梦回芳草思依依
天远雁声稀
啼莺散余花乱
寂寞画堂深院
片红休扫尽从伊
留待舞人归
